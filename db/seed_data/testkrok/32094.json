{"krokType":"Крок 2","field":"Лікувальна справа","testType":"training","year":"2019","subField":["Акушерство і гінекологія"],"link":"/?test=32094","questions":[{"title":"Вагітна 22-х років звернулась до жіночої консультації зі скаргами на кровотечу зі статевих шляхів, що розпочалася 2 дні тому, сильну втому та запаморочення. Термін вагітності 13 тижнів. За день вона використала 6 гігієнічних прокладок. При фізикальному обстеженні: артеріальний тиск - 90/60 мм рт.ст., температура - 37,8°C, пульс - 125/хв., частота дихання - 15/хв. Розпочата інфузійна терапія. При вагінальному дослідженні: кров у піхві, шийка матки згладжена та розкрита. На УЗД плідне яйце в порожнині матки, серцебиття і рухи плода не визначаються. Який з наступних кроків у веденні пацієнтки буде найбільш доречним?","answers":[{"text":"Магнію сульфат внутрішньовенно","is_checked":false},{"text":"Постільний режим та анальгетики","is_checked":false},{"text":"Дилатація та кюретаж матки","is_checked":true},{"text":"Метотрексат","is_checked":false},{"text":"Антибіотикотерапія","is_checked":false}]},{"title":"В гінекологічне відділення онкодиспансеру доставлено хвору 35-ти років зі скаргами на кров’янисті виділення після статевого акту. При дослідженні в дзеркалах: на шийці матки навколо зовнішнього вічка дефект епітелію. Матка, додатки і параметрії без патологічних змін. При гістологічному дослідженні біоптату шийки матки виявлено рак іn sіtu. Яке лікування буде найбільш доречним?","answers":[{"text":"Кріодеструкція шийки матки","is_checked":false},{"text":"Хіміотерапевтичне лікування","is_checked":false},{"text":"Розширена екстирпація матки з додатками","is_checked":false},{"text":"Конусоподібна електроексцизія шийки матки","is_checked":true},{"text":"Променева терапія","is_checked":false}]},{"title":"Жінка 35-ти років звернулася до лікаря зі скаргами на зростаючий біль під час менструації протягом 1-го року. Тривалість менструального циклу 28 днів. 2 роки тому була проведена лапароскопічна перев’язка маткових труб. При пальпації матка збільшена до 8 тижнів вагітності, м’якої консистенції, болюча. Придатки з обох сторін не збільшені, при пальпації безболісні. Який діагноз є найбільш імовірним?","answers":[{"text":"Зовнішній ендометріоз","is_checked":false},{"text":"Позаматкова вагітність","is_checked":false},{"text":"Аденоміоз","is_checked":true},{"text":"Полікістоз яєчників","is_checked":false},{"text":"Гідросальпінкс","is_checked":false}]},{"title":"До жіночої консультації звернулася жінка 40-ка років зі скаргами на порушення менструального циклу за типом гіперполіменореї протягом півроку, тягнучі болі в нижніх відділах живота, слабкість. В ході гінекологічного обстеження тіло матки збільшене до 12 тижнів вагітності, щільне, рухоме, безболісне. В крові: Hb- 90 г/л. Яка патологія є найбільш імовірною?","answers":[{"text":"Дисфункціональна маткова кровотеча","is_checked":false},{"text":"Міома матки","is_checked":true},{"text":"Вагітність","is_checked":false},{"text":"Рак тіла матки","is_checked":false},{"text":"Кістома яєчника","is_checked":false}]},{"title":"Вагітній 20-ти років 2 дні тому в терміні 18 тижнів вагітності виконано кримінальний аборт на дому. Об’єктивно: температура тіла - 39,4°C, лихоманка, загальний стан тяжкий, пульс - 120/хв., артеріальний тиск - 80/60 мм рт.ст. Дно матки на 4 см вище лона, матка болюча. Сечі за останні 6 годин - 100 мл. Який наступний крок є найбільш доречним?","answers":[{"text":"Антибіотики широкого спектру дії внутрішньовенно, інфузійна терапія, дилатація та кюретаж матки","is_checked":true},{"text":"Антибіотики широкого спектру дії внутрішньовенно, дилатація і кюретаж матки","is_checked":false},{"text":"Бактеріологічний посів крові, інфузійна терапія, гістеректомія з придатками","is_checked":false},{"text":"Бактеріологічний посів крові, форсований діурез, гістеректомія з придатками","is_checked":false},{"text":"Антибіотики широкого спектру дії внутрішньовенно, гістеректомія з придатками","is_checked":false}]},{"title":"Хвора 38-ми років звернулася до жіночої консультації зі скаргами на помірні кров’янисті виділення зі статевих шляхів, які виникли після затримки чергової менструації на 1,5 місяці. В ході вагінального обстеження: шийка матки не ерозована, симптом ”зіниці” (+++); матка не збільшена, щільна, рухома, неболюча; придатки з обох боків не збільшені, неболючі; склепіння глибокі. Який діагноз найімовірніший?","answers":[{"text":"Дисфункціональна маткова кровотеча","is_checked":true},{"text":"Позаматкова вагітність","is_checked":false},{"text":"Рак тіла матки","is_checked":false},{"text":"Маткова вагітність","is_checked":false},{"text":"Внутрішній ендометріоз тіла матки","is_checked":false}]},{"title":"Роділля 28-ми років доставлена до пологового будинку з бурхливою пологовою діяльністю. Пологи перші. Розміри таза: 23-25-28-18 см. Ознака Генкеля-Вастена позитивна. Роділля збуджена, живіт напружений, болісний в нижніх відділах. Контракційне кільце на рівні пупка, розташоване косо. Голівка плода притиснута до входу у малий таз. Серцебиття плоду - 140/хв. Яке ускладнення виникло у роділлі?","answers":[{"text":"Надмірна пологова діяльність","is_checked":false},{"text":"Дискоординація пологової діяльності","is_checked":false},{"text":"Завершений розрив матки","is_checked":false},{"text":"Розпочатий розрив матки","is_checked":false},{"text":"Загроза розриву матки","is_checked":true}]},{"title":"У породіллі 22-х років після відходження вод з’явились безперервні, дуже болючі перейми. Об’єктивно: розміри таза 25-28- 31-21 см, маса плода - 4200 г. Матка постійно в тонусі, контракційне кільце на рівні пупка. Нижній сегмент матки болючий. При піхвовому дослідженні: шийка матки відкрита повністю, плідного міхура немає, голівка плода виповнює термінальну лінію, сагітальний шов в прямому розмірі. Серцебиття плода - 136/хв. Яка тактика лікаря буде найбільш доречною?","answers":[{"text":"Провести вакуум-екстракцію плода","is_checked":false},{"text":"Накласти акушерські щипці","is_checked":false},{"text":"Зробити комбінований поворот плода на ніжку, з наступною його екстракцією","is_checked":false},{"text":"Зробити плодоруйнівну операцію","is_checked":false},{"text":"Виключити пологову діяльність та зробити кесарів розтин","is_checked":true}]},{"title":"Пацієнтка 22-х років звернулася до жіночої консультації зі скаргами на затримку менструації протягом 1,5 місяців, нудоту, втомлюваність, сонливість, дратівливість. В ході огляду на її обличчі та сосках виявлена виражена пігментація. З боку внутрішніх органів патології не виявлено. Під час огляду в дзеркалах визначається ціаноз слизової оболонки піхви та шийки матки; в ході бімануального дослідження - збільшення матки, її гіперантефлексія, асиметрія. З чим найімовірніше пов’язані перераховані скарги та дані бімануального дослідження?","answers":[{"text":"Ектопічна вагітність","is_checked":false},{"text":"Пухлина матки","is_checked":false},{"text":"Порушення менструального циклу","is_checked":false},{"text":"Захворювання шлунково-кишкового тракту","is_checked":false},{"text":"Маткова вагітність","is_checked":true}]},{"title":"Жінка 39-ти років вперше звернулась до лікаря зі скаргами на значні менструації протягом 10-12 днів. Остання менструація почалась 3 тижні тому та триває дотепер. З анамнезу: цикл порушився 3 місяці тому, пологів - 2, абортів - 5. При дослідженні: шийка матки циліндричної форми, вічко зімкнуте. Матка та придатки без патологічних змін. Виділення кров’яні, надмірні. Яка тактика лікаря буде найбільш доречною?","answers":[{"text":"Гормональна терапія","is_checked":false},{"text":"Кріокоагуляція ендометрію","is_checked":false},{"text":"Вишкрібання порожнини матки","is_checked":true},{"text":"Гемостатична терапія","is_checked":false},{"text":"Надпіхвова ампутація матки","is_checked":false}]},{"title":"Вагітна в терміні 34 тижні доставлена в пологовий будинок в зв’язку з кровотечею зі статевих шляхів, що з’явилася під час сну. Біль не турбує. Кровотеча близько 300,0 мл. Який діагноз є найбільш імовірним?","answers":[{"text":"Кровоточива ерозія","is_checked":false},{"text":"Розрив судин пуповини","is_checked":false},{"text":"Передчасне відшарування нормально розташованої плаценти","is_checked":false},{"text":"Рак шийки матки","is_checked":false},{"text":"Передлежання плаценти","is_checked":true}]},{"title":"Швидкою допомогою доставлена жінка з виниклим після затримки менструації переймоподібним болем в правій здухвинній ділянці, що іррадіює в пряму кишку, кров’янистими виділеннями зі статевих шляхів. Об’єктивно: частота серцевих скорочень - 100/хв., артеріальний тиск - 90/60 мм рт.ст. Шкірні покриви бліді. Живіт болючий при пальпації, позитивний симптом Щоткіна-Блюмберга. При гінекологічному дослідженні - зсуви шийки болісні, праві придатки збільшені, болючі, заднє склепіння нависає, виділення кров’- янисті. Поставте попередній діагноз:","answers":[{"text":"Гострий правобічний аднексит","is_checked":false},{"text":"Апендицит","is_checked":false},{"text":"Аборт в ходу","is_checked":false},{"text":"Позаматкова вагітність, що перервалася","is_checked":true},{"text":"Апоплексія правого яєчника","is_checked":false}]},{"title":"Жінка 49-ти років звернулася до лікаря зі скаргами на головний біль, припливи жару до голови, шиї, підвищену пітливість, серцебиття, підвищення артеріального тиску до 170/100 мм рт.ст., дратівливість, безсоння, плаксивість, послаблення пам’яті, рідкі мізерні менструації, збільшення маси тіла на 5 кг протягом останніх півроку. Який діагноз є найбільш імовірним?","answers":[{"text":"Клімактеричний синдром","is_checked":true},{"text":"Соматоформний розлад","is_checked":false},{"text":"Посткастраційний синдром","is_checked":false},{"text":"Артеріальна гіпертензія","is_checked":false},{"text":"Передменструальний синдром","is_checked":false}]},{"title":"Породілля 27-ми років, пологи II, термінові, нормальні. 3 доба післяпологового періоду. Температура тіла - 36,8°C, пульс - 72/хв., артеріальний тиск - 120/80 мм рт.ст. Молочні залози помірно нагрублі, соски чисті. Живіт м’який, безболісний. Дно матки на 3 п/п нижче пупка. Лохії кров’янисті, помірні. Який можна встановити діагноз?","answers":[{"text":"Субінволюція матки","is_checked":false},{"text":"Залишки плацентарної тканини після пологів","is_checked":false},{"text":"Лактостаз","is_checked":false},{"text":"Фізіологічний перебіг післяпологового періоду","is_checked":true},{"text":"Післяпологовий метроендометрит","is_checked":false}]},{"title":"Жінка 32-х років звернулась до лікаря зі скаргами на відсутність вагітності впродовж 4-х років. У анамнезі: 5 років тому перша вагітність закінчилась штучним абортом. За даними вагінального дослідження та ультразвукового дослідження (УЗД) встановлено діагноз: ендометріоїдна кіста правого яєчника. Який оптимальний метод лікування?","answers":[{"text":"Санаторно-курортне лікування","is_checked":false},{"text":"Оперативна лапароскопія","is_checked":true},{"text":"Консервативна терапія естроген-гестагенними препаратами","is_checked":false},{"text":"Протизапальна терапія","is_checked":false},{"text":"Терапія андрогенами","is_checked":false}]},{"title":"26-річна вагітна жінка доставлена до відділення невідкладної терапії на 36-му тижні вагітності зі скаргами на інтенсивний головний біль у лобній ділянці. При фізикальному обстеженні: артеріальний тиск - 170/90 мм рт.ст., пульс - 85/хв., частота дихання - 15/хв., температура - 36,9°C, набряки кінцівок. Серцебиття плоду - 159/хв. Під час огляду у жінки розвивається напад генералізованих тонікоклонічних судом. Який препарат лікар має ввести першочергово?","answers":[{"text":"Магнію сульфат","is_checked":true},{"text":"Фенітоїн","is_checked":false},{"text":"Ламотриджин","is_checked":false},{"text":"Натрію вальпроат","is_checked":false},{"text":"Діазепам","is_checked":false}]},{"title":"У повторнороділлі 30-ти років пологи тривають 8 годин. Перейми через кожну хвилину по 50 секунд, активні. Серцебиття плоду - 156/хв., ритмічне. Під час зовнішнього дослідження голівка розташована в порожнині малого тазу. Вагінально: розкриття шийки матки повне, голівка плоду в площині виходу з малого тазу. Стрілоподібний шов в прямому розмірі, мале тім’ячко біля лона. Який це період пологів?","answers":[{"text":"Стрімкі пологи","is_checked":false},{"text":"Прелімінарний період","is_checked":false},{"text":"Латентна фаза першого періоду нормальних пологів","is_checked":false},{"text":"Активна фаза першого періоду нормальних пологів","is_checked":false},{"text":"Другий період нормальних пологів","is_checked":true}]},{"title":"Жінка 36-ти років звернулася до лікаря зі скаргами на пригнічений настрій, тривожність, дратівливість та нагрубання молочних залоз, що виникають кожного місяця. Найчастіше подібні симптоми виникають за 2 тижні до менструації та зникають після неї. Який з перерахованих діагнозів є найбільш імовірним?","answers":[{"text":"Вторинна психогенна аменорея","is_checked":false},{"text":"Ранній патологічний клімакс","is_checked":false},{"text":"Передменструальний синдром","is_checked":true},{"text":"Преклімактеричний синдром","is_checked":false},{"text":"Альгодисменорея","is_checked":false}]},{"title":"Пацієнтка 20-ти років проходить лікування з приводу анемії (гемоглобін - 72 г/л). Півтора роки тому після мимовільного викидня у терміні 16 тижнів та крововтрати, відмічає зниження пам’яті, втомлюваність, втрату апетиту, сухість шкіри, ламкість нігтів, набряклість, порушення менструальної функції. Об’єктивно: артеріальний тиск - 80/55 мм рт.ст., пульс - 54/хв., зріст - 168 см, вага - 48 кг, гіпоплазія статевих органів. Призначення якого з перерахованих препаратів буде найбільш доречним цій пацієнтці?","answers":[{"text":"Гідроксихлорохін","is_checked":false},{"text":"Iмуноглобулін людини нормальний","is_checked":false},{"text":"Iнфліксимаб","is_checked":false},{"text":"Гідрокортизон","is_checked":true},{"text":"Метотрексат","is_checked":false}]},{"title":"Хвора 23-х років доставлена ургентно зі скаргами на біль внизу живота, більш інтенсивний справа, з іррадіацією в пряму кишку, запаморочення. Вище зазначені скарги з’явилися раптово вночі. Остання менструація 2 тижні тому. Об’єктивно: шкірні покриви бліді, пульс - 92/хв., температура тіла - 36,6°C, артеріальний тиск - 100/60 мм рт.ст. Живіт дещо напружений, незначно болючий в нижніх відділах, симптоми подразнення очеревини слабо позитивні. Гемоглобін - 98 г/л. Який попередній діагноз?","answers":[{"text":"Кишкова непрохідність","is_checked":false},{"text":"Ниркова колька","is_checked":false},{"text":"Порушена позаматкова вагітність","is_checked":false},{"text":"Гострий апендицит","is_checked":false},{"text":"Апоплексія яєчника","is_checked":true}]},{"title":"У породіллі через 4 тижні після термінових пологів підвищилась температура тіла до 39°C, з’явилися слабкість та біль у правій молочній залозі, озноб. Молочна залоза нагрубла, збільшена, чутлива при пальпації. Флуктуації у ділянці інфільтрату немає. В аналізі крові помірний лейкоцитоз. Який діагноз є найбільш імовірним?","answers":[{"text":"Абсцедуючий мастит","is_checked":false},{"text":"Лактостаз","is_checked":false},{"text":"Серозний мастит","is_checked":true},{"text":"Мастопатія","is_checked":false},{"text":"Гангренозний мастит","is_checked":false}]},{"title":"Жінка 32-х років звернулася до лікаря жіночої консультації зі скаргами на хронічний тазовий біль, який підсилюється під час менструацій, диспареунію, кровомазання напередодні та після менструації. Остання менструація 3 тижні потому. При огляді у дзеркалах: на шийці матки 2 кісти діаметром 3 і 5 мм синьо-багрового кольору, з яких виділяється темно-коричнева рідина. При бімануальному дослідженні: тіло матки шароподібної форми, збільшене до 6 тижнів вагітності, болісне при пальпації. Придатки з обох боків без особливостей. Лікаря проінформовано, що у найближчий час народження дитини не планується. Яка тактика лікування цієї пацієнтки є найбільш доречною?","answers":[{"text":"Призначення антагоністів гонадотропінрилізинг гормону","is_checked":false},{"text":"Призначення комбінованих оральних контрацептивів","is_checked":true},{"text":"Контрольована гіперстимуляція яєчників","is_checked":false},{"text":"Хірургічне втручання","is_checked":false},{"text":"Призначення андрогенів","is_checked":false}]},{"title":"Здорова дівчина 16-ти років прийшла на профілактичний медичний огляд. Під час збору анамнезу вона повідомила, що у 3 роки перехворіла на вітряну віспу. Iнших серйозних захворювань в анамнезі немає. Батьки відмов від щеплень не писали, вакцинувалася у дитячому садочку та школі відповідно до Національного календаря профілактичних щеплень. Фізикальне обстеження без відхилень. Призначення яких вакцин буде найбільш доречним на даний момент?","answers":[{"text":"АДП-М, ВПЛ","is_checked":true},{"text":"Гепатит В, АаКДП","is_checked":false},{"text":"IПВ, АаКДП","is_checked":false},{"text":"КПК, АДП, ВПЛ","is_checked":false},{"text":"Гепатит В, АДП-М","is_checked":false}]},{"title":"Жінка 27-ми років на 8-му тижні вагітності скаржиться лікарю, що за останні 8 днів вона відмічає тривалу нудоту та блювання майже після усіх прийомів їжі. За останній тиждень пацієнтка втратила 3 кг ваги. Зараз при рості 160 см жінка важить 46 кг. Пульс - 100/хв., артеріальний тиск - 90/50 мм рт.ст. При огляді відмічаються сухість слизових оболонок, зниження тургору шкіри та астенічна статура. Гінекологічний огляд виявив розмір матки, що відповідає 8-му тижню вагітності, без патологічних змін. На УЗД виявлена вагітність одним плодом. Концентрація гемоглобіну - 150 г/л. У загальному аналізі сечі виявлені кетонові тіла (+++). Що із перерахованого є найбільш доречним наступним кроком у веденні пацієнтки?","answers":[{"text":"Пероральний прийом антиеметиків та антихолінергічних препаратів","is_checked":false},{"text":"Внутрішньовенна інфузійна терапія та призначення антиеметиків","is_checked":true},{"text":"Постільний режим та часте годування малими порціями","is_checked":false},{"text":"Ендоскопічне дослідження та промивання шлунка","is_checked":false},{"text":"Внутрішньовенне введення β-адреноблокаторів та парентеральне харчування","is_checked":false}]}]}